---
layout: post
title: Keşan KYK Yurtları
---

### Erkek KYK Yurtları (Gazi Evrenos Erkek Öğrenci Yurdu)

Arkadaşlar yurt 3 bloktan oluşuyor; biri çarşıda, ikisi biraz şehrin dışında kalıyor.


## Gazi Blogu (Çarşıda olan blok)

Benim de kaldığım blok olan gazi blogu şehrin tam merkezinde. Belediye ile arasında bir yol var. Pazar yurdun çevresinde kuruluyor (Cumartesi günleri pazarcıların sesinden uyanmanız muhtemel). Her yere yürüyerek gider, işlerinizi halledersiniz.


Odalar 3-4 kişilik baza gerçekten çok anormal geniş odalar da var, baya küçük odalar da. Odalarda banyo, tuvalet ve ayrica çalışma odası yok. Her katta 4-5 tane banyo-tuvalet var. Tüm odalar ortak kullanıyor, biraz pis olabiliyor. Ama bir banyo-tuvalet doluysa başkasına gidebilirsiniz, bu da avantajı diyebilirim.

Bazı katlarda çalışma odaları ve en üst katta büyük bir teras var. Alanlar ortak olunca ve yurt daha küçük olduğu için daha samimi bir ortam var diyebilirim. Oda misafirlikleri daha yaygın odalarda fazla vakit geçirecek alan olmadığı için genelde bir oda da toplanılıyor sohbet muhabbet geyik güzel akşamlar geçiyor (bi akşam bizim oda da 25 den fazla kişi hatırlıyorum :D).

Odalarda sigara içmek yasak, yangın merdiveni sigara içmek için kullanılan alan. Sigara içmesemde bazen oradaki güzel sohbetler için gidip oturuyorum.


Çalışma alanları olarak pek verimli değil, bende o yüzden geç vakte kadar okulda kalıyorum okul 7/24 açık girip çalışabilirsiniz.


Günlük çok iyi olmasada temizlik yapılıyor. Çalışan abiler ile iyi anlaşmanız ve odanın durumuna bağlı aslında. Oda çok dağınıksa onlarda fazla uğraşmıyor.


Yemekler konusu benim gibi yemek seçmeyen ve iyi kötü her yemeği yiyen biri için bile sorun oldu.
Sabah kahvaltı iyi birçok çeşit var, sanırım sabah 06.00 da başlıyor ve hafta içi 13.00 da hafta sonu 14.00 da bitiyor. Bu saatler arası kahvaltı yapabilirsiniz. Akşam yemeği 16.00 da başlıyor ve gece 00.00 a kadar devam ediyor. Sıkıntı burada başlıyor. Yemekler dışarıdan geliyor ve az geliyor. Eee haliyle güzel yemek olduğu zaman 18.00 olmadan bitiyor. Ben gibi okuldan (çarşıdan vb. olabilir) geç dönen biriyseniz 20.00 den sonra sadece pilav salata kalmış oluyor. Sorun olmaz diyebilirsiniz ama bir süre sonra gerçekten bıkkınlık geliyor.



## 19 Kasım ve Hacı İlbey Blokları

Bu bloklar şehrin daha dışında merkeze 3-4 km mesafede. Gece yurda son giriş saati 23.00 olduğunu düşünürsek çarşıda otururken daha erken kalkmak zorunda kalabilirsiniz. Yurdun önünden dolmuş geçiyor ve çok sık geçiyor ulaşımda sorun yaşamazsınız. Her türlü işinizde çarşıya gitmeniz gerekebilir, bu konuda sorun yaratabilir.

Bu yurtda binalar daha iyi diyebilirim. Odalar yine 3-4 kişilik, daha yeni yapılmış ve her odanın kendi içinde çalışma odası banyo ve tuvaleti var. Tabi her oda kendisi kullandığı için daha temiz banyo tuvalet ama bir oda da aynı anda 2 kişi tuvalete girecek olursa sıkıntı olduğunu söylemişlerdi veya sabah banyo sırası problem olabiliyormuş.

Her odanın kendi çalışma alanı vs. olup, ortak alan daha az olduğundan odalar arası çok samimiyet, sohbet yok. En azından gazi bloğu kadar.

Temizlik konusunda bu yurt daha iyi ve daha temiz.
Daha az olsa da yemek konusunda aynı sıkıntılar bu bloklarda da yaşanıyor.

### Keşan KYK Kız Öğrenci Yurdu

Kız yurtları hakkında Seda'nın yazısını okuyabilirsiniz.

## Ortak Konular

Yurtlarda tüm giriş, çıkış ve yemek işlemleri parmak izi ile yapılıyor yurda ilk kayıtta parmak izinizi alıyorlar.

Yurtlara aylık ücret 200-250 TL arası, ilk kayıtta depozito ücreti alınıyor. Yurttan kayıt silinince o para tekrar hesabınıza aktarılıyor. Yurt ücretlerini her ayın 1 inden diğer ayın 10 una kadar yatırabilirsiniz. Diğer ayın 10 unu da geçerse sistemden otomatik kaydınız siliniyor.

Yurtlara son giriş saatler 23.00 idi bu sene 24.00 oldu sanırım. 3 Kere geç kalmanız halinde yurttan kaydınız siliniyor.

Yurtda kalmayacağınız zamanlar kyk nın web sitesinden 22.00 a kadar izin talebinde bulunuyorsunuz. Görevliler onayladıktan sonra o gün yurttan izinli sayılıyorsunuz. Yemek hakkını kullanamıyorsunuz. Tabi bunun da belirli bir gün sınırı var.

Yurtlarda sigara, alkollü içecek, oyun kartları ve kettle yasak. Benim için kettle konusu biraz can sıkıcı ama yapacak birşey yok.

Devlet yemek yardımı yapıyor. Bu yardım her sene değişiyor. Bu sene sabah 3,5TL akşam 7,5TL toplamda 11TL idi. Yardım az gibi dursa da yemek fiyatları uygun fazlasıyla doyuyorum.


19 Kasım ve Hacı İlbey Blokları okula daha yakın olsa da, tüm yurtlardan okula ulaşım (Keşan Yusuf Çapraz Uygulamalı Bilimler Yüksekokulu için) dolmuşlarla sağlanıyor.
