---
layout: post
title: Herşeyim Silindi... Kısa Bir Sınav Arası
---
![_ara.png]({{ site.baseurl }}/images/ara.png)

###Merhaba

Uzun bir süre oldu yazı paylaşmayalı. İlk bu blogu açtığımda planlarım çok farklıydı haftada bir yazı paylaşacaktım ve burası güzel bir not defteri olacaktı. Zaten sözde yazılarımın, kodlarımın, örneklerimin çoğu hazırdı haftada bir paylaşacaktım. Ayda 50-60 kişi okusa yeter diye düşünüyordum. İşler hiçte düşündüğüm gibi olmadı… 


İlk önce istediğimden çok daha fazla ziyaretçi aldım. Belirlediğim aylık 50-60 kişi hedefi günlük oldu benim için. Yazı bile sayılamayacak iki karalamada <b>bu sayfayı bir ayda toplamda 1024 kişi, 2654 defa ziyaret etti</b> bu beni iyice gaza getirdi. Yazdım yazıları biriktirdim ve her şey yolunda giderken her zamanki hatayı tekrar yaptım. Bu hata yüzünden yazdığım onlarca kod buhar oldu. <b> Windows a güvenip yedek almadım.</b>
Önceki bir yazımda C# IDE tavsiyesi olarak <b>SharpDevelop</b> vermiştim. Tanımadığım, yazılarımı okuyan 2 abimden, <b>Visual Studio 2015</b> in 
<b>Community versiyonu ücretsiz</b> olduğuna dair mailler aldım. Mail in biri sadece bilgilendirme amaçlı iken,  diğeri ise <b>SharpDevelop</b> a saydırmış (İhsan abi ye selamlar  ). Daha gelişmiş olduğu için <b>Visual Studio</b> ile anlatmamın daha iyi olabileceğini düşündüm. Aslında, başlangıçta sitede paylaşacağım basit örneklerde IDE nin bir farkı yok. <b>Yazılan kod aynı olduktan sonra ha SharpDevelop, ha Visual Studio.</b> Ama yine de Visual Studio 2015 kurmaya karar verdim.  Öncesinde Windows7 yi SP1 e güncellemem gerekiyor imiş. Hemen indirdim güncellemeyi kuruluma başladım.
<b>Zaten ne olduysa hep bundan sonra oldu.</b>




###Windows Başarıyla Hata Verdi


Evet, keşke Windows kendini imha etmeseydi de resmini gösterseydim…
Güncellemeyi yüklemeye başladım. Bilgisayar birkaç kez yeniden başladı, bende sanıyorum iş yapıyor. Bir kurulum tamamlandı penceresi. Pencerenin başlığı iyi haberi veriyor “Başarıyla Tamamlandı.” pencerenin içeriği de çok ilginç “Hata.”. 
<b>Yani Windows başarıyla hata verdi.</b>  Şaşkınlık içinde ekran görüntüsü aldım, burada paylaşmak için kaydettim ama nasip olmadı. 





###Linux u sildi(m)

Pencerenin en altında ise sözde açıklama bölümü, orada da değişik bir hata kodu. Google da araştırdım, hiç Türkçe kaynak yok Microsoft un sitesinde arattım, bu sorunla tek karşılaşan ben değilmişim. <b>Daha önce birkaç kişide aynı dertten muzdarip olmuş tabi sorun çözülmüş.</b> Bir hevesle orada yazanları uygulamaya başladım, pekte bir işlem yok iki satır komut. Komutları okumadım bile (burada galiba sorun bende) Microsoft un sitesi güvenilir herhalde diye atladım. Hemen kopyala yapıştır <b>bilgisayarıma yeni, bom boş, ter temiz bir sabit disk bölümü geldi</b> hem de tamı tamına 60GB. Evet, benim Linux alanıda 60GB (idi). Neyse ki önemli kodlarımın yedeğini almıştım.





###Windows Kendini İmha Etti

<b>Giden gitmiştir</b>, tekrar kurarım dedim ve güncelleyiciyi tekrar başlattım. 
Birkaç işlem yaptı ve bilgisayarı sözde yeniden başlatmak üzere kapattı. Bilgisayar boot ekranında kaldı. İlk aklıma gelen Linux un silinmesi oldu, çünkü ilk Linux grub boot açılıyor, oradan Windows a geçiş yapılıyordu. Windows onarma işlemi yapsam düzeleceğini düşündüm, daha öncede benzerini aynı yöntemle çözmüştüm. Bu sefer işe yaramadı yine boot ekranında kaldı. Harddisk yanmış olabilir düşüncesiyle live cd takıp harddisk in durumuna baktım. Allahtan harddisk sağlam ama ortalıkda ne Windows var nede Linux sadece yedek disk kalmış. Buna da şükür diyerek Manjaro mu ve Windows u yeniden kurdum. <b>Ama akıllandım artık Windows a güncelleme yapmacağım. Ve her daim yedek alacağım. </b>





###Bir süre ara

<b>YGS ve LYS yaklaştığı için notlara bir süre ara vereceğim. </b>
Sınavlar bir geçsin en başta <b>Arttırılmış gerçekçilik</b> olmak üzere birçok anlatım ve not ile geri döneceğim.

<b>Windows a asla güvenmemeniz gerektiğini unutmamanız temennimle. 


Kendinize iyi bakın.</b>

